---
author: Aurelia
layout: post
date: '2024-08-12 16:10 +0300'
preparation_time: 0
cooking_time: 0
title: Салата с киноа и карфиол
image: /media/IMG_0585.jpeg
permalink: /salata-s-quinoa-i-karfiol/
---
Измийте добре киноата в гореща вода, за да отстраните част от горчивината ѝ. Прехвърлете я в малка тенджерка и добавете студена вода в съотношение 1:2 (300мл. вода). Оставете да заври и добавете ½ ч.л. сол. Намалете котлона и оставете да ври под капак  за 10 минути. Свалете от котлона и оставете да набъбне за още 15 минути, след което разбъркайте с вилица.
Отделете розичките на карфиола и ги нарежете на много ситно (може да използвате и кухненски робот). Нарежете краставиците на кубчета.
Прехвърлете киноата, карфиола, краставиците, орехите и копъра в купа и разбъркайте добре.
Добавете сокът от лайм, зехтин и сол на вкус.
Разбъркайте добре, разпределете в подходящи чинии и поръсете с малко копър и орехи.
По желание добавете и 1 авокадо нарязано на кубчета.
