---
author: Aurelia
layout: post
title: Киш Лорен
date: '2016-06-28T14:29'
permalink: /kish-loren/
servings: '8'
calories: 430
preparation_time: 75
cooking_time: 45
ingredients:
  - >
    180гр. студено масло, нарязано на кубчета   350гр. пресято брашно  2 яйца 
    2с.л. студена вода  1/4ч.л. сол
additional: За плънката
additional_ingredients:
  - >
    200гр. бекон/панчета, нарязан на кубчета   200мл. прясно мляко 
    100мл.заквасена сметана   3 яйца   100гр. кашкавал, настърган   1с.л. ситно
    нарязан див лук (по желание)  ½ч.л. сол  индийско орехче   черен пипер
categories:
  - Основни
  - Предястия
image: /media/96D0B203-6F58-45AE-BA3E-8334AE662061.jpeg
published: true
---
Смесете брашното и солта, добавете студеното масло, чукнете яйцата, прибавете и 2с.л. студена вода. Омесете добре, докато получите меко и еластично тесто (може да го направите и в кухненски робот). Увийте го във фолио и го охладете поне за 30 минути (може да престои до следващия ден). 
Загрейте фурната на 200°C. Извадете тестото от хладилника и разточете тънка кора, с малко по-голям диаметър от този на тавичката, която ще използвате. Преместете върху намаслена тавичка и притиснете в ъглите с пръсти. Отстранете ненужните краища и надупчете леко с вилица и отново върнете в хладилника за 30 мин. Покрийте охладеното тесто с алуминиево фолио и сложете суров боб/ориз, така че да покрие дъното. Запечете кората за около 15 минути. През това време започнете приготвянето на плънката.
Запържете леко бекона. В дълбок съд разбийте яйцата, добавете млякото, сметаната и лука, овкусете и разбъркайте добре.
Извадете от фурната основата на киша, сложете бекона, изсипете млечната смес и поръсете с настъргания кашкавал.
Печете 25-30 минути, докато кашкавалът започне да се запича леко отгоре.
