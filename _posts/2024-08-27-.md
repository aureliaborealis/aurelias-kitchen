---
author: Aurelia
layout: post
date: '2024-08-27 16:04 +0300'
preparation_time: 15
cooking_time: 40
title: Тиквички на фурна
image: /media/IMG_1162.jpeg
categories:
  - Основни
  - Предястия
servings: '4'
ingredients:
  - |
    80гр. настърган пармезан
    3 малки тиквички
    150 гр. аспержи (по желание)
    1 глава жълт лук
    3с.л. зехтин
    ½ч.л. чесън на прах
    ¼ч.л. черен пипер
    сол
permalink: /tikvichki-na-furna/
---
Загрейте фурната на 200ºС.

Почистете и нарежете лука на шайби. Задушете го в добре загрят тиган с 1с.л. зехтин и малко сол.

Нарежете тиквичките на много тънко с остър нож или ренде мандолина. (Аз използвам три разноцветни тиквички.)

Почистете аспержите, отстранете твърдата част и внимателно разделете останалата част на две или три в зависимост от дължината им.

Сложете тиквичките и аспержите в дълбока купа, добавете чесъна, останалия зехтин, ½ч.л. сол, ¼ч.л. черен пипер и разбъркайте добре. Добавете 2/3 от пармезана и разбъркайте отново.

На дъното на тавичката за печене, която сте избрали, разпределете вече задушения лук. Започнете да нареждате тиквички от най-външния край, плътно в кръг, след което продължете с вътрешните кръгове Ако имате няколко цвята, може да ги редувате.

Разпределете аспержите в кръг покрай редовете тиквички, може дори да ги подпъхвате леко. 

Поръсете с пармезан и печене 35 минути. Включете грила/само горен реотан на 250ºС и печете още 2-3 минути.
Сервирайте със ситно нарязан пресен лук или зелена подправка (босилек, магданоз).