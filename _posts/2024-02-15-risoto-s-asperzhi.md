---
author: Aurelia
layout: post
date: '2024-02-15 09:52 +0200'
preparation_time: 10
cooking_time: 45
title: "Ризото с аспержи \L"
image: /media/IMG_5285.jpeg
categories:
  - Основни
  - Предястия
servings: '4'
permalink: /risoto-s-asperzhi/
ingredients:
  - |
    250-300гр. пресни аспержи 
    1 глава лук, нарязана на ситно
    5с.л. зехтин
    4 скилидки чесън, нарязани на ситно
    200гр ориз арборио
    80мл бяло вино
    1л зеленчуков бульон
    малка връзка босилек
    60гр. настърган пармезан
    150гр гъби шимеджи или други по избор
    1 лимон
    сол 
    черен пипер
---
- Почистете аспержите като отстраните най-долната твърда част (макс 4-5см, отчупват се много лесно). Начупете останалата част на парченца с подобна дължина (3-5см), а връхчетата заделете на страна. 
- В малка тенджерка с вряща вода, бланширайте аспержите (без връхчетата) за около 5 минути или докато станат ярко зелени. Запазете около 200мл от водата на аспержите за соса.
- В подходящ съд блендирайте аспержите, водата, босилека и 2с.л. зехтин, докато получите гладка смес. 
- Загрейте 2с.л. зехтин в дълбок тиган и добавете лука. Запържете и оставете да се задуши за още 3-4 минути. Добавете чесъна и гответе още 30 секунди (като внимавате да не изгори).
- Добавете ориза, разбъркайте добре и запържете за около минута. Добавете бялото вино и гответе, докато се изпари. Добавете 200мл горещ бульон и разбъркайте отново. Гответе на средна степен, докато оризът поеме цялата течност. Продължете да добавяте бульон по същия начин и разбърквайте често. Веднага след като добавите последната порция бульон, добавете и връхчетата на аспержите. 
- Добавете готовия сос, пармезана, сол и пипер. Добавете лимонов сок и малко кора от лимона. Гответе още минутка-две на слаб огън и отстранете от котлона.
- Разделете гъбите, тъй като растат на обща туфа и отрежете долната част на стъблата им. Измийте ги от почвата и мръсотията.
- Подсушете и запържете в останалия зехтин.
- Разпределете ризотото в дълбоки чинии, добавете гъбите и още пармезан и лимонова кора.