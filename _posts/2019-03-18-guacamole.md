---
author: Aurelia
layout: post
date: '2019-03-18 16:02 +0200'
preparation_time: 10
cooking_time: 0
published: false
title: Гуакамоле
image: /media/AF9A8C9B-7FDB-4F1D-98B1-CE9B1B8BD490.jpeg
categories:
  - Разни
  - Предястия
servings: '2'
ingredients: >-
  -| 3 бр. авокадо, средни/2бр. големи 100гр. чери домати, нарязани на дребно
  50гр. червен лук, нарязан на ситно 1 лайм, сок 1ч.л. пресен кориандър, нарязан
  на ситно сол на вкус 1/2 зелена люта чушка, почистена от семките и нарязана на
  ситно (по желание)
permalink: /guacamole/
---
_Има много рецепти за гуакамоле и нито една не може да се нарече класическа. В Мексико всеки го приготвя по свой вкус и в зависимост от района, в който се намира. Въпреки това, съставките остават едни и същи: авокадо, лук, домати, люта чушка, кориандър, лайм/лимон и сол.
Често се срещат и рецепти, в които се препоръчва използването на чопър или кухненски робот, където авокадото добива текстурата на бебешко пюре, но това не е гуакамоле, а се нарича агуамоле. Единствената разлика е, че отнема по-малко време за приготвяне и се предлага по заведенията за бързо хранене в Мексико. В истинското гуакамоле се усещат парченцата авокадо, домати и лук._

Авокадото трябва да е добре узряло, да не е прекалено твърдо и да се усеща меко, само когато натиснете леко с пръст. Ако авокадото не е доузряло, увийте във вестник или хартиен плик и оставете на стайна температура. Никога не съхранявайте в хладилник.


Разполовете всяко авокадо и отстранете костилката. С помощта на лъжица, отделете месестата част от обвивката и сложете в подходящ съд. Добавете сокът от лайм и намачкайте с вилица, докато започне да добива кремообразен вид, но все още има малки парченца. Добавете кориандъра, лука и доматите и добавете сол на вкус. Добавете лютата чушка (по желание) и разбъркайте добре.

Поднесете с тортила чипс.

_Лаймът може да бъде заменен с лимон, а кориандърът с магданоз._

_Препоръчва се при направата на гуакамоле да се използват пластмасови или дървени прибори, в противен случай авокадото се окислява и губи наситено зеления си цвят._
