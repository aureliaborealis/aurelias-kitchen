---
author: Aurelia
layout: post
date: '2019-02-20 14:09 +0200'
preparation_time: .nan
cooking_time: 20
published: false
title: Хлебчета за бургери и сандвичи
image: /media/7FC9FF28-D021-4155-9FEA-53C7E08DBE31.jpeg
permalink: /hlebcheta-za-burgeri-i-sandvichi
categories:
  - Разни
  - Кутия за обяд
servings: '10'
---
Разтворете маята и меда в млякото и оставете настрана за 10 мин., докато се образуват балончета. 
В голяма купа пресейте брашното и добавете захарта. Добавете млякото и разбъркайте. Прибавете маслото и солта и разбъркайте отново, докато започне да се оформя тестото. 
Преместете върху набрашнена повърхност и месете 8-10мин., докато тестото започне да става гладко и еластично.
Върнете тестото в купата, покрийте със стреч фолио и оставете да втаса, докато удвои обема си за час (макс. час и половина).
Прехвърлете тестото върху равна повърхност (ако е прекалено лепкаво, може да добавите малко брашно) и разтегнете, за да оформите квадрат. Сгънете един по един четирите края към центъра. Повторете още 2 пъти и обърнете тестото с гладката страна нагоре. Върнете в купата, покрийте с фолиото и оставете да си почине 20 минути. 
Разделете на 10 равни части, по около 88-90гр. всяка. Оформете всяко парче като топче и подредете в тава, покрита с хартия за печене. 
Намажете с мляко и покрийте (с фолио или кърпа) за час, докато тестото втаса отново.
Загрейте фурната на 180° поне 30 минути предварително.
Намажете отново питките с мляко и ги поръсете със сусам. Печете около 20 минути, докато добият златиста коричка. 
Извадете от фурната и оставете да се охладят на решетка.