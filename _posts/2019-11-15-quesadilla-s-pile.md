---
author: Aurelia
layout: post
date: '2019-11-15 19:34 +0200'
preparation_time: 10
cooking_time: 15
published: true
title: Кесадиля с пиле
permalink: /quesadilla-s-pile/
categories:
  - Основни
  - Кутия за обяд
servings: '4'
image: /media/88A28980-3405-4B11-80F5-D8C97B2E5667.jpeg
ingredients:
  - |
    3с.л. зехтин
    ½ червена чушка, почистена и нарязана на лентички
    ½ зелена чушка, почистена и нарязана на лентички
    1 средна глава лук, нарязана на ситно
    100гр. гъби, нарязани на тънко
    200гр. сладка царевица от консерва
    200гр. сготвено пилешко месо, накъсано на дребно
    200гр. чедър/кашкавал, настърган
    4 големи пшеничени тортиля питки
---
<i>За тази рецепта можете да използвате варено, печено или запържено пилешко месо. 
За по-плътен и наситен вкус предпочитам печеното пиле, затова използвах месото на 5 печени пилешки крилца, мариновани в соев сос и вино. 
Можете да използвате и месо останало от предходно ястие.
Ако разполагате с прясно пилешко филе, нарежете месото на тънки лентички, овкусете и запържете до готовност с малко зехтин.</i>

В голям тиган с незалепващо покритие, загрейте 1с.л. зехтин. Добавете лука, чушките и гъбите. Гответе 4-5 минути, като разбърквайки от време на време, докато зеленчуците омекнат. Добавете царевицата и пилешкото, овкусете, разбъркайте и отстранете от огъня. Преместете в друг съд и загрейте тигана отново. 

Загрейте ½с.л. зехтин и поставете една тортиля. Разпределете плънка върху половината от питката и поръсете с кашкавала. Прегънете тортилята наполовина, натиснете леко и оставете да се запече за 1 минута, докато кашкавалът започне да се топи. Обърнете внимателно и оставете да се запече за същото време и от другата страна.

Нарежете на триъгълничета и сервирайте с гуакамоле или млечен сос.
