---
author: Aurelia
layout: post
date: '2021-07-28 20:09 +0300'
preparation_time: 3
cooking_time: 15
published: false
title: Пиле Капрезе
permalink: /pile-kaprese/
categories:
  - Основни
servings: '2'
image: /media/APC_0537 (1).jpg
ingredients:
  - |
    250 гр. пилешки гърди (2 парчета)
    50 гр. краве масло
    150 гр. чери домати
    2-3 дебели парчета моцарела (около 50 гр.)
    3-4 листенца пресен босилек
    1 с.л. балсамова редукция
    сол 
    черен пипер
---
_Ако пилешките гърди са прекалено дебели, срежете ги хоризонтално през средата или ги начукайте леко, за да се изпекат равномерно._

Загрейте добре тиган на силен огън, прибавете половината масло, изчакайте да се разтопи и разнесете добре по дъното. 

Овкусете пилешкото от двете страни със сол и черен пипер и го сложете в тигана. Печете около 3-5 минути от всяка страна, в зависимост от дебелината на месото.

Междувременно нарежете доматите на половинки или четвъртини, в зависимост от големината им.

Прехвърлете готовото пилешко в дълбока чиния, разпределете моцарелата върху месото и покрийте с алуминиево фолио или подходящ капак.
_Може да добавите и босилеково песто преди моцарелата._

В същия тиган сложете останалото масло, прибавете доматите и ги сгответе за не повече от 4-5 минути.

Навийте босилека на пуричка и нарежете.

Сложете пилешкото в чиниите, в които ще поднесете, разпределете доматите, полейте с балсамовата редукция и поръсете с нарязания босилек.

