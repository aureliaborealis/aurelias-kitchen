---
title: Фокача с розмарин и сушени домати
date: 2014-04-04T20:09:22+00:00
author: Aurelia
layout: post
permalink: /fokacha-s-rozmarin-i-susheni-domati/
ingredients:
  - |
    500 гр. бяло брашно
    1-2 с.л. пшеничен грис
    14 гр. суха мая 
    50 мл. зехтин, плюс долълнително за поръсване
    50-60 гр. черни маслини, обезкостени
    100 гр. мариновани сушени домати
    320 мл. топла вода
    листата от 2-3 стръка розмарин
    морска сол 
    черен пипер
servings: 6
calories: 450
preparation_time: 140
cooking_time: 30
dsq_thread_id:
  - 2587927911
categories:
  - Разни
---
<img class="alignleft" alt="Наредете доматите и маслините" src="/media/2014/04/20140404-200810.jpg" />
В купа смесете брашното, гриса, маята, добавете няколко щипки сол и направете кладенец в средата. В купичка смесете водата и зехтина. започнете да наливате по малко вода и едновременно да разбъркване с ръка, докато получите лепкаво тесто. Преместете тестото върху набрашнена повърхност и месете 5-10 минути, докато тестото стане гладко и еластично. Поставете в набрашнена купа, покрийте с фолио и оставете да втаса на топло за 50-60 минути.

<img class="alignright" alt="Сервирайте хляба нарязан" src="/media/2014/04/20140404-200821.jpg" />
Поставете втасалото тесто в намазнена тавичка и полейте с малко зехтин. Внимателно избутайте тестото към крайщата на тавичката, разпределете равномерно и с пръсти направете дупки в него. Оставете да втаса за 30-40 минути.

Наредете доматите и маслините като ги притискате почти до дъното на тавичката. Поръсете със сол, черен пипер и листата розмарин и полейте със зехтин. Покрийте отново и оставете да почива за 30 минути. Загрейте фурната на 200°С. Печете 30 минути, докато добие златист цвят. Сервирайте хляба нарязан или просто разчупете.