---
author: Aurelia
layout: post
date: '2022-07-28 12:01 +0300'
preparation_time: 15
cooking_time: 60
published: false
title: Салата с цвекло и синьо сирене
image: /media/APC_0879.jpg
permalink: /salata-s-tsveklo-y-sinyo-sirene/
categories:
  - Предястия
  - Кутия за обяд
servings: '4'
additional: За дресинга
---
Загрейте фурната на 180ºС. Измийте и обелете морковите и цвеклото, сложете ги върху парче алуминиево фолио, добавете им сол и зехтин и увийте добре. Печете около 1 час (докато омекнат), след което извадете от фурната и оставете да се охладят. _Зеленчуците можете да приготвите и предния ден._

През това време нарежете панчетата на малки кубчета и запържете в добре загрят тиган (без мазнина) за няколко минути, докато месото добие златист вид и мазнината му се отдели.  Прехвърлете панчетата на кухненска хартия, а мазнината запазете за дресинга. _Ако използвате прошуто, пропуснете тази стъпка._

В малко бурканче смесете лимоновия сок, чесъна пипера, меда и магданоза/босилека. Добавете зехтина, както и 2-3с.л. от мазнината на панчетата и разбъркайте добре. 
Нарежете на шайби вече охладените зеленчуци и накъсайте листата на айсберга. 
Разпределете в чинии и добавете панчетата, орехите, натрошеното синьо сирене и полейте с дресинга. 

_Можете да поднесете салатата и в една голяма чиния за споделяне._