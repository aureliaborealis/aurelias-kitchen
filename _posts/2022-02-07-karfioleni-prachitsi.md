---
author: Aurelia
layout: post
date: '2022-02-07 16:55 +0200'
preparation_time: 10
cooking_time: 20
published: true
title: Карфиолени пръчици
image: /media/APC_0703.jpg
permalink: /karfioleni-prachitsi/
categories:
  - Разни
  - Предястия
  - Кутия за обяд
servings: '6'
ingredients:
  - |
400гр. карфиол
240гр. настъргана моцарела 
80гр. Настъгран пармезан
2 яйца
2 скилидки чесън, пресовани
5-6 листенца бресен босилек, нарязан на ситно
¼ връзка пресен магданоз, нарязан на ситно
½ ч.л. сол
1.2 ч.л. черен пипер
---
Загрейте фурната на 220ºС  и пригответе правоъгълна тавичка, застлана с хартия за печене.
Измийте карфиола, почистете го от листенцата и разделете на малки розички. С помощта на кухненски робот направете карфиола на дребен “ориз”.
В голяма купа, смесете карфиоления ориз, половината моцарела, пармезана, яйцата, чесъна и подправките и разбъркайте, докато се смесят добре. 
Прехвърлете сместа в приготвената тавичка и разпределете равномерно по дъното (в най-добрия случай с дебелина около 1 см). 
Печете 15-20 минути, докато по краищата започне да се запича. Извадете от фурната, разпределете разномерно отгоре останалата моцарела и върнете във фурната, докато моцарелата се разтопи и започне да се запича.
Извадете от фурната и оставете да се охлади поне 15 минути, след което нарежете на ленти с дебелина 2-2½см.  Гарнирайте с още пресен босилек и поднесете със сос по желание (напр. доматен сос или босилеково песто).
