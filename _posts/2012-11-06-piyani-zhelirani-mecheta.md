---
title: Пияни желирани мечета
date: 2012-11-06T22:11:59+00:00
author: Aurelia
excerpt: Желираните/гумените мечета на Haribo са слабост на много хора, особено на тези със сладък зъб. В последните месеци същите добиха нов вид популярност, след като наскоро става ясно, че сладките желирани удоволствия имат свойството да абсорбират много алкохол и така да увеличат обема си двойно.
layout: post
permalink: /piyani-zhelirani-mecheta/
servings: 1
calories: 540
preparation_time: 1440
ingredients:
  - |
    100гр желирани мечета
    80-100гр алкохол
dsq_thread_id:
  - 1020628443
categories:
  - Десерти
  - Напитки
  - Разни
image: /media/2012/11/IMG_7758.jpg
---
<img src="/media/2012/11/IMG_7748.jpg" class="alignright" alt="Харибо и алкохол - неочаквано добра комбинация" />
Желираните/гумените мечета на Haribo са слабост на много хора, особено на тези със сладък зъб. В последните месеци същите добиха нов вид популярност, след като наскоро става ясно, че сладките желирани удоволствия имат свойството да абсорбират много алкохол и така да увеличат обема си двойно.

## Подготовка

Много сайтове ще Ви посъветват просто да изсипете желираните мечета в купа и да ги залеете с алкохол, това обаче почти Ви гарантира слепване на мечетата едно за друго. Затова изберете съд с плоско дъно.

<img src="/media/2012/11/IMG_7756.jpg" class="alignleft" alt="Трезви желирани мечета" />

<img src="/media/2012/11/IMG_7755.jpg" class="alignleft" alt="Направете няколко партиди и експериментирайте!" />

Наредете мечетата равномерно и с достатъчно място между тях. В зависимост от количеството алкохол, което им дадете, те ще нарастнат поне два пъти.

## Начин на приготвяне

<img src="/media/2012/11/IMG_7776.jpg" class="alignright" alt="Не прекалявайте с алкохола в първите партиди" />

Упътванията за пияни желирани мечета в интернет също така няма да Ви кажат точна пропорция на алкохол/мечета. След няколко скромни опита с по няколко пакета мечета Haribo установих, че между 80-100гр алкохол на 100гр пакетче са добро решение. Ако сложите повече рискувате мечетата да се разкашкат, ако сложите прекалено малко алкохола няма да се усеща лесно и мечетата няма да омекнат достатъчно.

<img src="/media/2012/11/IMG_7778.jpg" class="alignleft" alt="Мечета, заляти със 100гр уиски" />

След като полеете мечетата сложете капак на съда, захлупете ги, или ги увийте в нещо и след това ги сложете в хладилник за поне 24 часа, за да омекнат достатъчно.

## Приятно хапване/пийване

Ето и крайния резултат &#8211; двойно нарастнали мечета, с умерено алкохолен вкус.

<img src="/media/2012/11/IMG_7814.jpg" class="alignleft" alt="Обещаните пияни мечета-гиганти" />

## Алкохоли, с които е изпробвана рецептата:

  * Ром &#8211; сладникавият му вкус се връзва добре с желираните мечета. Леки са и според първоначалните данни се харесват най-много на дамите
  * Водка &#8211; придава по-силен вкс на мечетата, ухаят и се усещат свежо, вкусът на водката се усеща
  * Уиски &#8211; имат по-тежък алкохолен вкус и са силни

Бележка: Ако оставите мечетата повече от 2-3 часа незахлупени те ще изветреят бързо и много от характерният им вкус ще се изгуби.

Бележка 2: Мечетата празнуват <a href="http://www.capital.bg/light/tema/2012/11/01/1938217_mechetata_s_nejni_surca/" target="_blank">90-тия си рожден ден</a>. Нека по този повод помогнем на мечетата да се почерпят.