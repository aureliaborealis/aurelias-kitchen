---
author: Aurelia
layout: post
date: '2024-11-17 16:35 +0200'
preparation_time: 5
cooking_time: 40
title: Крем супа от печен карфиол с горгонзола и бекон
image: /media/IMG_3604.jpeg
permalink: /krem-supa-ot-pechen-karfiol/
categories:
  - Предястия
  - Кутия за обяд
servings: '6'
ingredients:
  - |
    1 глава карфиол (около 1 кг)
    200гр. бекон
    1 голяма глава лук
    3 скилидки чесън
    250гр. сметана за готвене, поне 30%
    1л. пилешки бульон
    150гр. сирене горгонзола
    20гр. масло
    2с.л. зехтин
    сол 
    черен пипер
---
- Загрейте фурната на 220ºС.
- Разделете главата карфиол на малки цветчета, добавете 2с.л. зехтин и сол и черен пипер и разбъркайте. Разпределете в голяма тава, покрита с хартия за печене. 
- Запечете карфиола за около 30 минути, докато не хване лек загар, но внимавайте да не изгори.
- Почистене и нарежете лука на полумесеци и пресовайте чесъна. Нарежете бекона на тънки лентички.
- В голяма тенджера разтопете маслото и запържете бекона, докато не стане хрупкав. Отстранете бекона и оставете мазнината му в тенджерата. Добавете лука и задушете за 5-6 минути, докато омекне. Добавете чесъна и овкусете със сол и пипер и задушете за още 4-5 минути.
- Добавете сметаната, бульона, горгонзолата и вече изпечения карфиол и оставете сместа за заври отново като бъркате постоянно, докато сиренето се разтопи.
- Пасирайте като използвате ръчен блендер, докато получите гладка кремообразна смес.
- Сервирайте супата поръсена с хрупкавия бекон. По желание може да добавите още сирене и крутони.
