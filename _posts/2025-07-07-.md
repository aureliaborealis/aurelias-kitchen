---
author: Aurelia
layout: post
date: '2025-07-07 20:11 +0300'
preparation_time: 5
cooking_time: 30
title: 'Салата с печени моркови, нахут и цвекло с дресинг от фета и босилек'
permalink: /salata-s-pecheni-morkovi-nahut-i-tsveklo-s-dressing-ot-feta-i-bosilek/
categories:
  - Основни
  - Предястия
  - Кутия за обяд
servings: '4'
additional: за дресинга
image: /media/IMG_0525.jpeg
ingredients:
  - |
    5-6 средноголеми моркова
    1 консерва нахут, отцедена
    пушен червен пипер на прах
    200 гр. сварена киноа
    по 1/2 връзка нарязан копър, магданоз и босилек
    шепа печен пекан (печени орехи), едро смлян 
    2 малки глави червено цвекло
    зехтин
    сол
additional_ingredients:
  - |
    100 гр. сирене фета
    1/2 връзка пресни листа босилек
    1 скилидка чесън
    40мл. зехтин
    сок от 1/2 лайм или лимон
---
- Почистете и нарежете морковите на малки лентички. Смесете ги със зехтин, червен пипер и сол. Печете в предварително загрята фурна на 200°C за около 30 минути. 
- Междувременно, обелете червеното цвекло и го нарежете на малки кубчета. В малка тенжерка кипнете поне 1л. вода и добавете 1/2ч.л. оцет (за да запазите наситения цвят на цвеклото). Добавете кубчетата и варете 15-20 минути. След като е сварено, изсипете горещата вода и поставете цвеклото под студена течаща вода или в купа с ледена вода за няколко минути. Това ще спре процеса на готвене.
- Изплакнете нахута под течаща вода.
- Сложете печените зеленчуци в чиния и добавете сварената киноа, нарязания копър, магданоз, босилек и цвеклото.
- Смесете всички съставки за дресинга (фета, пресни листа босилек, чесън, зехтин, сок от лайм/лимон) и пасирайте до гладкост.
- Разбъркайте всичко с дресинга от фета и поръсете с печените ядки.

