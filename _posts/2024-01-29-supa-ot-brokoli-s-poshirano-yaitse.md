---
author: Aurelia
layout: post
date: '2024-01-29 20:13 +0200'
preparation_time: 10
cooking_time: 30
published: true
title: Супа от броколи с поширано яйце
image: /media/IMG_5086.jpeg
permalink: /supa-ot-brokoli-s-poshirano-yaitse/
categories:
  - Основни
  - Кутия за обяд
servings: '3'
ingredients:
  - |
    1 глава лук
    1 глава броколи (само цветчетата - около 400гр)
    2-3 стръка целина
    700мл зеленчуков бульон
    сол
    черен пипер 
    зехтин
    3 яйца
    пармезан на люспи
---
Почистете и нарежете лука на ситно. В тиган загрейте малко зехтин и запържете лука за 5 минути. 
Нарежете целината на дребно и я добавете към лука. Добавете цветчетата броколи и бульона и подправете. Покрийте и оставете да се готви на слаб огън за 30тина минути.
Пасирайте зеленчуците (в блендер или с ръчен пасатор) и ако сместа ви се стори прекалено гъста, добавете още малко бульон.

В малка тенджерка загрейте вода и към нея добавете 1ч.л. оцет. 
След като заври, намалете котлона и завихрете водата с помощта на лъжица или малка бъркалка, за да се получи нещо като центрофуга. 

Счупете яйцата в малки купички и ги пускайте едно по едно в завъртяната вода. 
Покрийте тенджерката с капак и изключете котлона. Оставете яйцата за 3 минути, след което ги извадете с помощта на решетъчна лъжица и ги прехвърлете върху хартия за печене.

_Ако нямате опит в поширането на яйца, правете яйцата едно по едно._

Разпределете супата в купички или дълбоки чинии и поставете по едно яйце в центъра. Поръсете с пармезан и сервирайте с препечени филийки.
