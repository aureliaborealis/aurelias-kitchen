---
author: Aurelia
layout: post
date: '2021-07-25 13:36 +0300'
preparation_time: 10
cooking_time: 25
published: true
title: Гръцка крем супа от леща
permalink: /krem-supa-ot-leshta/
categories:
  - Основни
  - Предястия
  - Кутия за обяд
servings: '6'
ingredients:
  - |
    300 гр. червена леща, почистена и измита
    1500 мл. зеленчуков бульон
    1 консерва домати на кубчета
    1 глава лук, нарязана на ситно
    4-5 скилидки чесън, пресовани
    2 моркова, нарязани
    3 с.л. зехтин
    2 ч.л. риган 
    1 ч.л. кимион
    1 ч.л. куркума
    ½ ч.л. лют червен пипер, люспи
    сол
    сокът от 1 лимон
    ½ връзка пресен магданоз, нарязана на ситно
    фета/салмурено сирене
image: /media/IMG_5419_jpg.jpg
---
В голяма тенджера загрейте зехтина и към него прибавете лука, морковите и чесъна. Задушете за 4-5 минути, след което добавете сухите подправки, като продължавате да бъркате непрекъснато. 

Добавете лещата, домати и разбъркайте добре. Започнете да прибавяте постепенно бульона. След като сте добавили целия бульон, овкусете със сол и оставете да заври, а след това намалете огъня и оставете да къкри за 20-25 минути, докато лещата се сготви напълно.

Отстранете от котлона и оставете супата да се охлади леко. 
Използвайте ръчен блендер и пюрирайте супата направо в тенджерата, докато получите кремообразна консистенция. Ако супата ви се струва прекалено гъста, може да прибавите още бульон.

Върнете обратно на котлона, загрейте отново, добавете лимоновия сок и нарязания магданоз и разбъркайте добре.

Сервирайте супата поръсена с натрошено сирене и пресен магданоз и по желание прибавете още лимонов сок.

_Може да съхранявате до 4-5 дни в хладилника._
