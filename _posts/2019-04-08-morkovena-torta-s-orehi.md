---
author: Aurelia
layout: post
date: '2019-04-08 15:27 +0300'
preparation_time: 120
cooking_time: 50
published: true
title: Морковена торта с орехи
image: /media/ A3E04BE7-E7E3-4E78-A42B-FCBA3BA0811C.jpeg
permalink: /morkovena-torta-s-orehi/
categories:
  - Десерти
servings: 8-10
additional: За глазурата
ingredients:
  - ''
---
Загрейте фурната на 180°С, поне 30 минути предварително. Покрийте две форми за печене с хартия.  В голяма купа разбийте яйцата и захарта, добавете маслото и бъркайте, докато получите еднородна смес.
В друга купа смесете сухите съставки (брашното, бакпулвера, содата, канелата и солта) и добавете към яйчената смес.
Добавете настърганите моркови, орехите и сока от ананас. 
Разпределелте сместа по равно в двете тавички и поставете на средно ниво във фурната (тъй като тавичките са малки, се събират на едни ред и не е нужно да печете блатовете на нива или поотделно).
Печете 45-50 минути, а накрая проверете гитивността на блата с клечка за зъби (ако е суха, без залепнало тесто, блатът е готов).
Оставете блатовете да се охладят за 10 минути, след което ги извадете от тавичките и охладете върху решетка, докато се охладят напълно.

За да направите глазурата, разбийте маслото заедно с пудрата захар, като я добавяте постепенно. Добавете крема сиренето и продължете да разбивате. Накрая добавете сока и кората от портокал и разбъркайте. 

След като блатовете са се охладили напълно, подравнете горната им част. С помощта на остър нож разрежете двата блата наполовина, за да получите 4 блата.
Поставете първият блат в подходяща чиния или поднос и намажете с крема. Поставете втория блат и повторете редуването на крем и блат, докато подредите 4те блата. Покрийте последният блат с крем, а с останалата смес намажете стените на тортата (може да загладите или да използвате инструменти за различни декорации).
Оставете тортата в хладилника за поне 12 часа преди сервиране.
