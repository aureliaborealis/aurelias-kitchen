---
author: Aurelia
layout: post
date: '2023-09-12 09:21 +0300'
preparation_time: 20
cooking_time: 40
published: true
title: Домашни еклери с маскарпоне и смокини
image: /media/IMG_0342.jpeg
permalink: /domashni-ekleri-s-mascarpone-i-smokini/
categories:
  - Десерти
servings: '10'
additional: 'за крема:'
ingredients:
  - |
    60 гр, краве масло
    60мл. вода
    60мл. прясно мляко
    ¼ч.л. сол
    1ч.л. кристална захар
    70гр. бяло брашно
    2 яйца (около 110 гр.)
    пресни смокини
    филирани бадеми
additional_ingredients:
  - |
    500гр. готварска сметана (поне 30% масленост)
    250гр. маскарпоне
    100гр. бял шоколад 
    40гр. кристална захар
---
- Пресейте брашното и оставете настрана.
- В малка тенджерка загрейте маслото, млякото, водата, солта и захарта. В момента, в който заврят, отстранете от котлона и добавете брашното. Разбъркайте енергично със силиконова шпатула, докато получите гладко хомогенно тесто.
- Върнете тенджерката обратно на котлона и гответе сместа още 4-5 минути, като разбърквате постоянно.
- Прехвърлете тестото в подходяща купа и оставете да се охлади 2-3 минутки.
- Междувременно разбийте яйцата.
- Започнете да добавяте яйцата на малки порции към тестото и разбърквайте с телена бъркалка. След като сте прибавили и разбъркали добре всички яйца, ще получите гладка смес.
- Прехвърлете тестото в пош със звездовиден накрайник (диаметър около 1.3см) и приберете в хладилника за поне 1 час. 
- Покрийте подходяща тавичка с хартия за печене.
- Извадете тестото от хладилника и с помощта на накрайника оформете 10 еднакви по размер еклера. Оставяйте достатъчно разстояние между тях, в противен случай ще бухнат във фурната и ще се залепят.
- Поръсете с пудра захар и приберете въс фризера за поне 30 минути или замразете за по-нататъшна употреба.
- Загрейте фурната на 170ºС и печете еклерите 40 минути. Не отваряйте фурната по време на печенето.
- Охладете еклерите, преди да сложите крема.

- Разтопете шоколада на водна баня.
- В купа разбийте сметаната, маскарпонето и захарта, докато сместа се сгъсти и образува меки връхчета. 
- Бавно започнете да добавяте шоколада към млечната смес. Разбийте до получаването на стегнат крем. Приберете в хладилника.

- Охладения крем прехвърлете в пош и напълнете еклерите. Можете да шприцовате направо отгоре (много по-лесно е от пълненето). Украсете със смокините и поръсете с филмирани бадеми.

