---
author: Aurelia
layout: post
date: '2024-07-31 15:25 +0300'
preparation_time: 30
cooking_time: 30
title: 'Кьопоолу '
image: /media/IMG_0505.jpeg
permalink: /kyopolou/
categories:
  - Предястия
servings: 6-8
ingredients:
  - |
    3 патладжана
    3 червени чушки
    3 скилидки чесън, пресовани
    ½ връзка копър, нарязан на ситно
    1с.л. оцет
    1 голям домат, нарязан на ситно
    1с.л. зехтин
    сол на вкус
---
Загрейте грила на фурната на 250ºC. Покрийте голяма тава с хартия за печене и върху нея наредете патладжаните и чушките. Печете зеленчуците на най-горното ниво на фурната докато хванат коричка и потъмнеят (около 15 минути). Обърнете ги и оставете да се запекат и от другата страна. 

Извадете патладжаните и чушките от фурната и прехвърлете с купа/тенджера с капак (или увийте в алуминиево фолио). Оставете зеленчуците да се задушат за 15-20 минути, за да може да ги обелите по-лесно.

Обелете зеленчуците и премахнете семките на чушките. Прехвърлете чушките, патладжаните и чесъна в кухненски робот/блендер и смелете леко (внимавате да не стане пюре).

Ако нямате кухненски робот можете да нарежете всичко на много ситно.

Прехвърлете в купа, добавете доматите, копъра и всички подправки и разбъркайте добре.

Съхранявайте в хладилника.

Сервирайте с хляб и сирене по желание.