---
title: Маргарита по флорентински
date: 2013-06-18T09:52:41
author: Aurelia
layout: post
permalink: /margarita-po-florentinski/
servings: 4
calories: 500
preparation_time: 60
cooking_time: 20
ingredients:
  - |
    3 ч.ч. брашно за хляб (аз използвах готова смес за ръжен хлаб)
    10 гр. мая
    1 ч.ч. топла вода
    1 ч.л. захар
    1 ч.л. сол
    2 с.л. зехтин
additional: За пицата
additional_ingredients:
  - |
    5-6 с.л. доматено пюре
    2 големи домата, нарязани на кръгчета или кубчета
    200-250 гр. моцарела, накъсана на дребно
    15 листа пресен босилек, измити
    черен пипер
    зехтин
    сол
dsq_thread_id:
  - 1409086711
categories:
  - Основни
image: /media/2013/06/IMG_0679.jpg
---
За да приготвите тестото смесете маята, захарта и водата и оставете да престои 5 минути, докато маята се разтвори и шупне. Прибавете солта, зехтина и 1ч.ч. брашно и смесете добре. Добавете останалото брашно. Тестото трябва да е достатъчно стегнато, за да оформите топка, но все още да лепне малко. Преместете върху набрашнена повърхност и месете, докато тестото стане гладно и еластично, за около 7-8 минути. Оформете топка и оставете да втаса за 40-45 минути в леко намазнена купа, покрита с кърпа. Разделете на две.
  
Леко намазнете тавичката, в която ще печете и преместете едната половина от тестото. Започнете леко да натискате в ръце като &#8220;избутвате&#8221; към крайщата на тавата, докато получите тънък слой, около ½ см.
  
<img src="/media/2013/06/IMG_0658-300x225.jpg" class="alignleft" />
<img src="/media/2013/06/IMG_0665-300x225.jpg" class="alignright" />
  
Намажете тестото с доматеното пюре, наредете доматите и разпределете моцарелата. Добавете босилека и овкусете със сол и черен пипер. Оставете да си почине за още 10-15 минути.
  
Поръсете със зехтин и печете, в предварително загрята фурна, на 200°C за 20 минути (докато моцарелата се разтопи и крайчетата добият златист цвят).