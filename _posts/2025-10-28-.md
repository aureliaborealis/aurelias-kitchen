---
author: Aurelia
layout: post
date: '2025-10-28 16:28 +0200'
preparation_time: 0
cooking_time: 0
title: Блонди с малини и шамфъстък
permalink: /blondi-s-malini-i-pistachio/
---
- Загрейте фурната до 180ºC и покрийте квадратна тава около 25х25см) с хартия за печене, като оставите краищата на хартията да излизат навън, за да улесните изваждането по-късно.
- В подходяща купа, разтопете на водна баня маслото и 150 гр. от белия шоколад, като бъркате често. Свалете от огъня и оставете сместа да се охлади леко.
- В отделна голяма купа разбийте яйцата, захарта и ванилията докато сместа стане светла и пухкава (около 1-2 минути).
- Добавете леко охладената смес от разтопено масло и бял шоколад към яйчената смес и разбъркайте до хомогенност.
- Пресейте брашното и солта и ги добавете към мократа смес. Разбъркайте, докато брашното изчезне, но не прекалявайте с бъркането.
- Изсипете сместа в подготвената тава и загладете.
- Печете за 20-25 минути. Тестото е готово, когато ръбовете са златисти, а клечка за зъби, забодена в центъра, излезе с влажни трохи, а не със сурово тесто.
- Оставете блондито да се охлади напълно в тавата.
- Междувременно, нарежете останалия бял шоколад на малки парченца и го сложете в суха купа.
- Разтопете го внимателно на водна баня. Белият шоколад лесно прегаря, така че го свалете от огъня, когато останат съвсем малки парченца, и продължете да бъркате, докато се разтопят от остатъчната топлина.
- Изчакайте разтопеният шоколад да се охлади леко (трябва да е течен, но не горещ).
- Изсипете го върху напълно изстиналото блонди и го разнесете бързо с шпатула.
- Преди шоколадът да е стегнал, подредете отгоре малините и поръсете с шамфъстък.
- Оставете блондито на стайна температура или в хладилник за 15-20 минути, докато шоколадовата заливка стегне и се втвърди. След това нарежете на квадрати.



