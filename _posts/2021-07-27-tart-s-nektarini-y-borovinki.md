---
author: Aurelia
layout: post
date: '2021-07-27 15:02 +0300'
preparation_time: 15
cooking_time: 20
published: true
title: Тарт с нектарини и боровинки
permalink: /tart-s-nektarini-y-borovinki/
categories:
  - Десерти
servings: '8'
ingredients:
  - |
    120 гр. масло
    2 с.л. пудра захар
    140 гр. бяло брашно
    ½ ч.л. сол
    150 гр. крема сирене
    1 ч.л. настъргана кора от лимон
    сокът от ½ лимон
    60 гр. бяла захар
    100 гр. маскарпоне
    1-2 нектарини
    100 гр. боровинки
    листа мента
image: media/APC_0520.jpg
---
Загрейте фурната на 170°С. Пригответе квадратна тавичка с падащо дъно с размери 20х20см. или друга форма с подобна вместимост.

Разбийте маслото и двете лъжици пудра захар с миксер за около 3 минути, докато сместа стане пухкава и бледожълта. Добавете солта и брашното и продължете да разбивате, докато получите трохи. 

Разпределете получената смес по дъното и страните на приготвената форма. С вилица надупчете дъното (през 5 см.)  и замразете за 15тина минути.

_Вместо да приготвяте тесто, може да използвате бутер тесто или да направите основата с овесени бисквити вместо с брашно._

Запечете за около 20 минути, докато добие златист цвят, извадете от фурмата и оставете да се охлади поне за 30 минути. 

_Основата може да бъде приготвена до 2 дни предварително и съхранявана на стайна температура, увита във фолио._

Разбийте крема сиренето, маскарпонето, лимоновата кора, половината от лимоновия сок и половината от захарта за 2-3 минути, докато получите еднородна смес.

Разпределете получената смес върху вече охладената основа и приберете в хладилника за час-два.

Измийте добре нектарините и го нарежете на полумесеци с дебелина не повече от 1 см. Прехвърлете в купа и добавете измитите боровинките, оставащите захар и лимонов сок и щипка сол. Разбъркайте добре.

Преди да сервирате, разпределете плодовете върху охладения тарт, полейте с останалия в купата сок и прибавете листенца мента.

_Ако останат излишни плодове, може да ги поднесете в чинията заедно с парчето тарт._

![APC_0511.jpg]({{site.baseurl}}/media/APC_0511.jpg)
