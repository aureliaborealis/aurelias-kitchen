---
author: Aurelia
layout: post
date: '2023-07-27 13:24 +0300'
preparation_time: 5
cooking_time: 20
published: true
title: Пиле на грил с лимон и киселo мляко
ingredients:
  - |
    500гр. обезкостени пилешки бутчета без кожа
    150гр. пълномаслено кисело мляко
    2 скилидки чесън, пресовани
    1ч.л. сушен риган
    1с.л. зехтин + допълнително за намазване на тигана
    ½ч.л. сол + допълнително за сервиране
    черен пипер
    1 лимон
    пресен магданоз
servings: '3'
categories:
  - Основни
  - Кутия за обяд
permalink: /pile-na-gril-s-limon-i-kiselo-mlyako/
image: /media/IMG_9250.jpeg
---
- В голяма купа, смесете киселото мляко, чесъна, ригана, зехтина, солта и черен пипер на вкус. Настържете кората на половината лимон, добавете и сока на ½ лимон и разбъркайте добре. 
- Ако парчетата пилешко са много големи, разрежете на две. Добавете месото към маринатата и разбъркайте, така че цялото месо да се покрие добре. Приберете в хладилника за поне 3 часа, може и цяла нощ. Извадете маринованото месо от хладилника 30 минути преди да го сготвите.
- Загрейте грил тиган и намажете с малко зехтин. Наредете пилешкото месо и печете за 6-8 минути от всяка страна.
- Прехвърлете готовото месо в подходящ съд и изстискайте другата половинка от лимона. Поръсете със сол и черен пипер и настържете още малко лимонова кора. 
- Сервирайте с пресен магданоз и резенчета лимон.



_Вместо на тиган, можете да изпечете пилешкото месо във фурната на 220ºС за 30 минути като обърнете месото на 15тата минута. Накрая да запечете за 2-3 минути на 250ºС на горен грил реотан._
