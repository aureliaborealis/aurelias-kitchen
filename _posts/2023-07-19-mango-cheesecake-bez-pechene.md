---
author: Aurelia
layout: post
date: '2023-07-19 16:09 +0300'
preparation_time: 40
cooking_time: 0
published: true
title: Манго чийзкейк без печене
image: /media/IMG_9084.jpg
permalink: /mango-cheesecake-bez-pechene/
categories:
  - Десерти
servings: 8-10
ingredients:
  - |
    130гр. бисквити
    50гр. разтопено масло
    260гр. крема сирене
    140гр. готварска сметана 
    240гр. бял шоколад
    350гр. манго от консерва
    2с.л. лимонов сок
    8гр. желатин
    50гр. вода
---
- Натрошете на ситно бисквитите и ги смесете с разтопеното масло. Разбъркайте добре и пресипете сместа във формата за чийзкейк (най-подходяща е форма с падащо дъно с диаметър около 8 см). Разпределете сместа равномерно и притиснете към дъното. Оставете да се охлади за около 30тина минути, докато приготвите пълнежа. 
- Пюрирайте мангото с пасатор/кухненски робот, след което претрийте пюрето през цедка, за да няма власинки (ако е необходимо). Отделете 50тина грама за украса на чийзкейка.
- В голяма купа разбийте крема сиренето. Добавете сметаната и продължете разбиването до получаване на пухкава смес.
- Разтопете белия шоколад на водна баня, след което го прибавете постепенно към сметановата смес като разбърквате непрекъснато. Добавете пюрето от манго и лимоновия сок и оставете настрана.
- Сложете желатина с малка купичка, полейте с водата, разбъркайте и оставете да набъбне за около 5 минути. Затоплете готовия желатин на водна баня, докато се втечни отново. Прибавете малко от крема към желатина и разбъркайте, след което прехвърлете темперирания желатин към основната смес и разбъркайте.
- Изсипете готовата смес върху охладената основа, разпределете и изравнете.
- С малка лъжичка започнете да поставяте отгоре по малко от заделеното пюре на случайни места. С клечка за зъби започнете да правите въртеливи движения, като минавате през всички точки с пюре от манго. 
- Оставете чийзкейка в хладилника да престои поне 6 часа.
![]({{site.baseurl}}//media/IMG_9093.jpg)
