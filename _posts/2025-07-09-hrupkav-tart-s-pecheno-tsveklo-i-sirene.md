---
author: Aurelia
layout: post
date: '2025-07-09 14:45 +0300'
preparation_time: 15
cooking_time: 15
title: Хрупкав тарт с печено цвекло и сирене
ingredients:
  - |
    9 листа фини кори за баница
    60 мл зехтин
    100 г босилеково песто
    100гр. настъргана моцарела или кашкавал
    150гр. червено цвекло (1 малка глава)
    120гр.краве сирене, натрошено
    пресен магданоз, босилек, мента
    шепа едро смлени орехи (сурови или печени)
    сол и черен пипер
servings: '4'
categories:
  - Разни
  - Предястия
  - Кутия за обяд
image: /media/IMG_0806.jpeg
permalink: /hrupkav-tart-s-pecheno-tsveklo-i-sirene/
---
- Измийте добре цвеклото под течаща вода, като премахнете всякаква пръст, но не го белете. Намажете обилно със зехтин и поръсете със сол на вкус. Увийте плътно в алуминиево фолио, поставете в тавичка и печете в предравително загрята фурна на 200°С за 40-50 минути (ако главата е по-голяма, може да отнеме и повече време). _За да проверите дали е готово, прободете цвеклото през фолиото с остър нож или клечка за зъби. Ако ножът влиза лесно и без съпротивление, значи е готово._
- Извадете цвеклото от фурната и го оставете да изстине достатъчно, за да може да го пипате. Развийте фолиото. Отстранете кората на цвеклото с пръсти или с малък нож. _Препоръчително е да използвате ръкавици, за да избегнете оцветяване на ръцете._ Разрежете главата на 2 и всяко парче нарежете на резенчета.
- Поставете голяма тава за печене във фурната и загрейте фурната до 220°C.
- Поставете 1 кора за баница върху лист хартия за печене. Намажете с олио и отгоре поставете друг лист и намажете отново. Повтаряйте, докато корите не свършат, след което набодете цялата повърхност с вилица. 
- Намажете с песто и поръсете с моцарела, оставяйки 2 см до края на кората. Загънете краищата, за да оформите ръб. Внимателно прехвърлете върху предварително загрятата тава и печете 10 минути или докато стане хрупкаво.
- Върху вече изпечената основа наредете нарязаното червеното цвекло и разпределете сиренето. Овкусете, след което върнете във фурната за още 5-10 минути или докато се затопли добре. Отгоре поръсете с магданоз, босилек и мента, орехи и по желание може да добавите още песто.
_- Може да замените корите за баница с бутер тесто._
