---
author: Aurelia
layout: post
date: '2019-03-16 15:11 +0200'
preparation_time: 10
cooking_time: 10
published: true
title: Домашни бургери
permalink: /domashni-burgeri/
categories:
  - Основни
  - Кутия за обяд
servings: '2'
additional: 'За гарниране:'
image: /media/F40CD459-D162-4531-9157-7190B964C817.jpeg
ingredients:
  - |
    2 питки за бургери
    200гр. телешка кайма
    ½ч.л. горчица
    ½ч.л. доматена паста
    ¼ глава лук, ситно нарязан
    сол
    черен пипер
additional_ingredients:
  - |
    2 листа зелена салата
    80-100гр. гъби, нарязани на филийки
    2 големи резена чедър
    1-2с.л. карамелизиран лук (домашен или от буркан)
    3-4ч.л. майонеза
---
Използвайте прясно говеждо месо, което да смелят на място (аз предпочитам комбинация от джолан и гърди/врат, в съотношение 60:40). 

Сложете каймата в купа и смесете с лука, горчицата и пастата. Добавете малко сол и черен пипер и оформете 2 плоски  кюфтета (с дебелина около 2см.). Оставете в хладилника за поне 30 мин.

Загрейте оребрен тиган/плоча на силен огън. Добавете кюфтетата и печете 3-5 мин. от всяка страна, в зависимост от желаната степен на изпичане. Разпределете резените чедър върху кюфтетата и оставете в тигана, докато сиренето се разтопи. Прехвърлете в топла чиния. 

Подредете нарязаните гъби в горещия тиган и гответе 2-3 минути, докато омекнат. Прехвърлете в чиния.

Разрежете всяка питка на две и запечете всяка половинка в тигана (така хлебчетата ще станат хрупкави и няма да поемат сосовете). 

Намажете всяка половина с майонеза(или сос по избор). Върху долната част поставете зелена салата, кюфте с чедър, гъби и карамелизиран лук и захлупете. 
Може да добавите и резени кисели краставички и/или бекон.

Сервирайте бургерите с картофен/тортила чипс.
