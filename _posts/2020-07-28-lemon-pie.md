---
author: Aurelia
layout: post
date: '2020-07-28 18:39 +0300'
preparation_time: 10
cooking_time: 30
published: false
title: Лимонов пай с швейцарски меренг
calories: 720
ingredients:
  - |
    100гр. овесени бисквити
    45гр. печени бадеми
    10гр. кристална захар
    55гр. разтопено краве масло
additional_ingredients:
  - |
    300гр. подсладено пълномаслено кондензирано мляко
    140мл. прясно изцеден лимонов сок
    3 жълтъка

    3 белтъка
    120гр. захар
    2ч.л. ванилов екстракт
    ¼ ч.л. сол
additional: За пълнежа
permalink: /lemon-pie/
categories:
  - Десерти
servings: '6'
image: /media/APC_0308.jpg
---
Загрейте фурната на 180°С.

За основата на пая, смесете бисквитите и бадемите в кухненски робот и смелете на ситно. Добавете маслото и захарта и разбъркайте, докато сместа стане на трохи. Изсипете получената смес във формата, която ще използвате. Разпределете сместа равномерно като притискате по дъното и страните на съда. Запечете основата за 8-10 минути. 

За направата на лимоновия крем, изсипете подсладеното кондензирано мляко, лимоновия сок и жълтъците в подходящ съд и разбъркайте, докато получите хомогенна смес. Излейте сместа върху вече изпечената основа.

Печете за около 20 минути на 170°С или докато кремът “стегне”. Извадете от фурната и оставете да изстине напълно. Приберете в хладилника за поне 1 час ( макс. 3 дни).

_Така приготвеният пай може да се съхранява до 7 дни в хладилника._

_Пригответе меренге в деня, в който ще сервирате паят._

Изсипете белтъците в подходящ за водна баня съд и добавете солта. Разбийте с телена бъркалка до получаване на пяна и добавете захарта.
В малка тенджерка загрейте вода до завиране и после намалете силата на котлона и оставете водата да къкри. Поставете купата с белтъците отгоре, като се уверите, че дъното на купата не допира водата. 
Започнете за разбивате белтъците и захарта, докато сместа се загрее (поне 45°С-50°С) и захарта се е разтворила (около 4 минути). Сместа трябва да е много топла на допир и захарта да не се усеща, когато разтриете малко количество между палеца и показалеца. 
Отстранете от водната баня и продължете да разбивате сместа с помощта на миксер на средна скорост за около 2 минути. Увеличете скоростта и разбийте белтъците за още 4 минути, докато сместа стане на сняг и образува твърди връхчета. Добавете ванилията и продължете с разбиването за още няколко секунди.


Изсипете в пош със звездовиден накрайник и шприцовайте върху вече охладения пай. С кухненска горелка обгорете меренга. 
Ако не разполагате с горелка, поставете на най-горното ниво на фурната  на максимални градуси и печете около 30-40 секунди.

Охладете, докато стане време да сервирате. Може да поднесете с резен лимон.
