---
author: Aurelia
layout: post
date: '2023-07-21 12:38 +0300'
preparation_time: 60
cooking_time: 2
published: false
title: Домашна прясна паста
image: /media/IMG_9138.jpg
permalink: /domashna-pryasna-pasta/
categories:
  - Основни
  - Предястия
servings: 5-6
---
Пресейте бялото брашно върху голяма дъска за рязане или силиконова подложка и го смесете със семолата. С пръсти/лъжица оформете кладенче в средата на брашното. В центъра добавете двете яйца, зехтина и солта и започнете да разбивате яйцата с вилица. След като яйцата са разбити добре, започнете постепенно да загребвате по малко брашно, докато сместа не започне да става гъста. Оставете вилицата и с ръце съберете всичко и започнете да оформяте тестото. Месете тестото 10 минути, докато стане гладко и еластично. Добавяйте по малко семола, ако тестото започне да залепва. С ръце оформете на топка, увийте във прозрачно фолио и оставете да си почине за 30тина минути. Може да приберете в хладилника и да използвате на следващия ден.
Разделете готовото тесто на 4 (ще се разточва по лесно) и оформете плоски дискове. Прехвърлете върху дъската или плота и с точилка разточете тестото, докато не стане почти прозрачно (можете да видите ръката си през него). Добавяйте семола, докато разточвате, за да не залепва тестото. Разрежете на парчета от по 15 см, поръсете с брашно и навийте на руло откъм късата страна. Нарежете всяко руло напречно според желаната дебелина (1 до 5 см). 
След като приключите с всички дискове от тесто, прехвърлете пастата върху точилката и оставете да се изсуши за 30 минути (до час макс.)
Прехвърлете в плътно затварящ се съд и съхранявайте в хладилника до 2 дни.
Сгответе пастата във вряща подсолена вода за 1-2минути, докато стане ал денте. Времето за гответе зависи изцяло от дебелината на пастата. Прясната паста се готви много бързо, затова е важно да следите и да бъркате непрекъснато, докато се готви.