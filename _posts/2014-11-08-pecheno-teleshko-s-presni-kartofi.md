---
title: Печено телешко с пресни картофи
date: 2014-11-08T16:05:35
author: Aurelia
layout: post
permalink: /pecheno-teleshko-s-presni-kartofi/
servings: 6
calories: 710
preparation_time: 20
cooking_time: 240
ingredients:
  - |
    1-1¼кг. телешки врат
    1 глава лук, нарязана на едро
    2 моркова, нарязани
    2 стръка селъри, нарязани
    2-3 скилидки чесън, пресовани
    1 стрък прясна мащерка, отделена от клончето
    100 мл. червено вино
    2 с.л. олио
    2 ч.л. захар
    морска сол
    черен пипер
additional: За картофите
additional_ingredients:
  - |
    1½кг. средно големи пресни картофи
    4 стръка прясна мащерка, отделена от клончето
    3-4 с.л. олио
    1 с.л. краве масло
    морска сол 
    черен пипер
dsq_thread_id:
  - 3204770544
categories:
  - Основни
image: /media/2014/11/IMG_9958.jpg
---
Оставете месото на стайна температура поне час преди да започнете да го приготвяте. Натрийте телешкото със сол и черен пипер. Загрейте олиото в дълбок тиган/тенджера и запържете месото от всички страни, за около 5-6 минути общо. Преместете месото в чиния.
  
В същия тиган прибавете нарязаните моркови, селъри и лук и запържете, като от време на време разбърквате. Прибавете чесъна и захарта и гответе още минута. Добавете мащерката и 2 ч.ч. гореща вода. Разбъркайте добре, добавете месото и оставете да заври. Покрийте съда и преместете във предварително загрята на 160°С фурна. Печете общо 4 часа, като обърнете месото след първите 2 часа. Извадете месото от фурната и го покрийте с алуминиево фолио.
  
Прецедете бульона от зеленчуците, оставете да изстине за 5 минути и с лъжица отстранете колкото се може повече мазнина. Варете бульона на силен огън, докато останат около 300-350мл. Добавете червеното вино и продължете да варите, докато отново останат 300мл.
  
Накъсайте месото на парчета, прибавете към соса и разбъркайте добре.

Сварете картофите на умерен огън в подсолена вода за около 40 минути, след което ги отцедете и подсушете. Леко смачкайте картофите с малка дъска (или стъклена бутилка), докато се &#8220;отворят&#8221;. В тиган загрейте олиото и прибавете картофите. Пържете 4 минути, обърнете, поръсете с накъсаната мащерка, добавете маслото, сол и пипер и пържете още 4 минути. (Картофите се приготвят на няколко порции, заради количеството.)<img src="/media/2014/11/IMG_9963.jpg" alt="Пресни картофи" class="alignnone" />