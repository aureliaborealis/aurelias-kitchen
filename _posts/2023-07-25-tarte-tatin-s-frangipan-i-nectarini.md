---
author: Aurelia
layout: post
date: '2023-07-25 21:48 +0300'
preparation_time: 20
cooking_time: 75
published: true
title: Тарт татен с франджипан и нектарини
image: /media/IMG_9245.jpeg
additional: 'за масленото тесто:'
ingredients:
  - |
    500гр. нектарини, почистени
    100гр. Бадемово брашно
    100гр. Краве масло, на стайна температура + 25гр. за нектарините
    100гр. кафява захар + 2с.л. за поръсване на нектарините
    1 яйце
    1ч.л. ванилов екстракт
    заквасена сметана
additional_ingredients:
  - |
    250гр. бяло брашно
    125гр. студено, масло 
    3с.л. прясно мляко
    щипка сол
servings: 10-12
categories:
  - Десерти
permalink: /tarte-tatin-s-frangipan-i-nectarini/
---
- Пресейте брашното и към него добавете солта. В кухненски робот изсипете брашното и маслото и смесете, докато получите “трохи”, след което постепенно започнете да добавяте млякото. Преместете полученото тесто на равна и леко набрашнена повърхност и оформете с ръце. Разточете на малък диск.
- Увийте в прозрачно фолио и приберете в хладилника за 30 минути. Тестото може да бъде приготвено и предния ден.

- Загрейте фурната на 180ºС.
- Нарежете нектарините на полумесеци (всяка половинка на 6 резена). 
- По желание може да покриете формата за печене с хартия. 
- Поръсете дъното на формата за печене с 1с.л. кафява захар и добавете няколко парченца масло. Подредете нарязаните нектарини, така че да покрият цялото дъно и поръсете отгоре с още една с.л. захар и добавете още няколко парченца масло. Може да добавите и свежи листа мента или босилек.
- Сложете да се пекат за 30 минути. След като извадите от фурната, оставете плодовете леко да се охладят. С помощта на лъжица, отделете малко от соса на нектарините в друго съдче.

- Разбийте маслото и кафявата захар, добавете яйцето и ванилията и разбийте отново. Добавете бадемовото брашно и смесете до хомогенност. 

- Разточете масленото тесто, докато достигне достатъчно голям диаметър, за да покрие формичката за печене.

- Разпределете равномерно върху запечените нектарини, така че да ги покрие изцяло. Покрийте цялата форма с тестото. Изрежете излишното и притиснете навътре по целия ръб на тавичката.

- Печете 45 минути на 180ºС.
- След като извадите от фурната, оставете да се охлади. С помощта на достатъчно голяма чиния или поднос, обърнете наобратно. Ако сте използвали хартия за печене, я отстранете. Полейте със заделения плодов сос.
- Сервирайте с лъжица заквасена сметана.
