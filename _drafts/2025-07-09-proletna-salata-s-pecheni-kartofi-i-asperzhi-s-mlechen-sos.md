---
author: Aurelia
layout: post
date: '2025-07-09 19:34 +0300'
preparation_time: 5
cooking_time: 40
title: Пролетна салата с печени картофи и аспержи с млечен сос
image: /media/IMG_9280.jpeg
permalink: /proletna-salata-s-pecheni-kartofi-i-asperzhi-s-mlechen-sos/
categories:
  - Основни
  - Предястия
servings: 2-4
ingredients:
  - |
    600гр. млади картофи / бейби картофи
    250гр. аспержи
    100 г краве сирене
    3с.л. цедено кисело мляко
    200гр. замразено едамаме/грах
    кората и сокът на ½ лимон
    ½ връзка пресен копър, само връхчета
    чили флейкс (по желание)
    зехтин
    оцет
    сол
---
- Загрейте фурната до 200°C. Разполовете картофите, а ако са по-големи, нарежете ги на четвъртини, след което ги варете 5 минути в подсолена вряща вода. Докато те се полусварят, налейте обилно количество зехтин в голяма тава за печене и я поставете във фурната да се загрее. Отцедете картофите от излишната вода и внимателно ги изсипете в горещата намазнена тава. Поръсете със сол, след което печете 30-40 минути, докато омекнат отвътре и станат златистокафяви по краищата.
- Междувременно, разбийте сиренето, киселото мляко, настърганата кора от лимон и копъра в мини чопър, блендер или кухненски робот, докато сместа стане гладка. Оставете в хладилника, докато сте готови за сервиране.
- Измийте и почистете аспержите като отчупете твърдите краища. Когато са изминали вече 20 минути от печенето на картофите, добавете и аспержите. Разбъркайте леко, за да се покрият със зехтин и печете още 10-15 минути, докато и двете са сготвени и златистокафяви.
- В малка купичка пригответе бърз дресинг, като смесите 1с.л. зехтин с ½ с.л. оцет, сока от ½ лимон и малко сол и черен пипер. Оставете настрана. 
- В малка тенджерка сварете едамамето според инструкциите на пакета. Отцедете и оставете настрана.
- За сервиране, разнесете млечния сос върху голяма чиния. Отгоре поставете печените картофи и аспержи, а след това и едамамето. Полейте с дресинга и поръсете с чили флейкс.
![]({{site.baseurl}}media/IMG_9287.jpeg)
