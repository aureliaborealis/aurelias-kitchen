---
author: Aurelia
layout: post
date: '2022-09-29 21:15 +0300'
preparation_time: 25
cooking_time: 0
published: false
title: Тирамису
image: /media/6244AB88-39DD-4FC6-A2C8-573A47DC50AE.jpeg
permalink: /tiramisu/
categories:
  - Десерти
servings: '8'
---
С помощта на миксер, разбийте жълтъците и половината захар до получаването на бледожълта смес, която е утройла обема си. Оставете настрана.

В друга купа разбийте сметаната и останалата захар до получаването на меки връхчета. Добавете маскарпонето и продължете да разбивате, докато получите еднородна смес. 

Внимателно прибавете сместа към разбитите жълтъци и смесете внимателно с помощта на силиконова шпатула.

В голяма плитка купа, изсипете еспресото и рома.

С помощта на малка цедка, поръсете с половината какао дъното на формата, която ще използвате (20х20см приблизително или около 23см диаметър).

Започнете да потапяте бишкотите една по една в кафето (потапят се за много кратко, защото поемат течността изключително бързо и се разпадат). Подреждайте по дъното на формата със заоблената страна нагоре. 

След като наредите целия ред, огледайте дали бишкотите покриват добре дъното и ако се налага запълнете с по-малки парченца (особено по краищата). 

Разпределете половината крем върху блата, а отгоре повторете с още един ред бишкоти потопени в кафе. Разпределете останалия крем и поръсете с останалото какао. 

По желание, можете да добавите и настърган шоколад.

Покрийте с опаковачно фолио и приберете в хладилника за поне 4 часа (най-добре за 24 часа) преди да разрежете и сервирате. 

