---
author: Aurelia
layout: post
date: '2024-02-09 19:36 +0200'
preparation_time: 30
cooking_time: 30
title: Руло “Павлова” с карамелизиран ананас
image: /media/IMG_3364.jpeg
permalink: /rulo-pavlova-s-karameliziran-ananas/
categories:
  - Десерти
servings: '10'
ingredients:
  - |
    4 белтъка
    225гр бяла кристална захар
    1ч.л. царевично нишесте
    1 ч.л. бял винен оцет
    3с.л. пудра захар
    2 ананаса, почистени и нарязани на дребни кубчета
    250гр кафява захар
    80мл. тъмен ром
    150мл. сметана (поне 30%)
    200гр. маскарпоне
    1ч.л. ванилов екстракт
---
- Загрейте тиган на средна степен и сложете ананаса и кафявата захар. Бъркайте непрекъснато, докато захарта се разтопи. 
- Гответе за 25-30 минути, като разбърквате периодично, докато сместа се карамелизира. Добавете рома и гответе още 2-3 минути, докато алкохолът се изпари, а сместа се редуцира леко. Отстранете от котлона, прецедете и запазете ананаса и соса в отделни съдове.
- Загрейте фурната на 170°C и покрийте голяма тава с хартия за печене (използвам тавата на фурната - 34см х 40см). 
- С миксер разбийте белтъците на сняг (с меки връхчета) и започнете да добавяте по 1-2с.л. от захарта като разбърквате постоянно. Продължете да разбивате за още 2-3 минути, докато сместа не стане гъста и лъскава. Добавете нишестето и оцета и продължете да разбивате за още 1 минута.
- Разпределете сместа по цялото дъно на тавата като оставите поне по 3 см до ръба и подравнете внимателно.
- Печете за около 15-20 минути, докато хване лека бледа коричка.
- Поръсете готовия меренг равномерно с 1 с.л. пудра захар и покрийте с парче хартия за печене с размерите на тавата. Внимателно обърнете тавата, така че новата хартия да е отдолу.
- Без да отстранявате хартията, внимателно започнете да навивате на руло откъм дългата страна, докато не получите цилиндър.
- Оставете на една страна с отвора надолу, докато се охлади.
- Разбийте сметаната и пудрата захар, добавете маскарпонето и ванилията и разбъркайте добре.
- Внимателно развийте рулото и отстранете горното парче хартия. Внимавайте при отлепването да не скъсате блата. 
- Разпределете крема равномерно, като оставяте поне по 1см от ръба на блата.
- Върху крема разпределете половината от карамелизирания ананас. 
- Навийте рулото отново, отстранете и второто парче хартия, увийте във фолио и приберете в хладилника да стегне за поне 1 час.
- Отстранете фолиото и прехвърлете в подходяща чиния с отвора надолу. 
- Отгоре добавете от ананаса и полейте със соса.
- При сервиране, гарнирайте всяко парче с допълнително ананас и сос.
![]({{site.baseurl}}media/IMG_3348.jpeg)