---
author: Aurelia
layout: post
date: '2022-07-28 13:29 +0300'
preparation_time: 30
cooking_time: 13
published: false
title: Малиново суфле
image: /media/APC_0906.jpg
permalink: /malinovo-sufle/
categories:
  - Десерти
servings: '5'
additional: За купичките
ingredients:
  - |
    300гр. пресни малини
    2с.л. лимонов сок
    50гр. кристална захар
    10гр. царевично нишесте
    15мл. вода
    90 гр. белтъци (около 4 яйца)
    70гр. кристална захар
additional_ingredients:
  - |
    20гр. меко краве масло
    30гр. кристална захар
---
_Кули (coulis) представлява сос от пасирани плодове (напр. малини или ягоди), прецедени от семената на плодовете и сварени със захар и лимонов сок._

_Малиновото кули може да се направи предварително и да се съхранява в хладилника._

Сложете измитите малини в малка тенджерка на среден огън на контлона и гответе около 5 минути. 
Пасирайте малините до гладко пюре, след което прецедете през фина цедка, за да отстраните семената. Пресипете готовото пюре обратно в тенджерката и го загрейте отново. Добавете 50гр. захар и лимоновия сок и оставете да заври, а през това време разтворете царевичното нишесте във водата, така че да получите гладка смес. Изсипете при малините и бъркайте непрекъснато за около 1-2 минути. 
Отстранете от котлона и оставете да се оглади леко, след което проберете в хладилника.

_Можете да използвате и замразени малини, но в такъв случай първоначално им готвене е 7-8 минути._

Загрейте фурната на 180ºС.
Намажете формичките с масло, така че да покриете цялата вътрешна повърхност и приберете в хладилника. 

Разбийте белтъци до получаването на меки връхчета, след което започнете постепенно да добавяте останалата захар (70гр.). Разбивайте, докато сместа стане гладка и лъскава. 
_Можете да разбивате белтъците както на ръка, така и с миксер._

Намажете охладените вече формички повторно с масло и поръсете със захар, използвайте въртеливи движения, за да покриете цялото масло. Изсипете излишната захар.

Внимателно прибавете охладените малини към яйчения меренг, като разбърквате от средата към крайщата на купата. 

Напълнете приготвените формички и подравнете отгоре. С нож за масло или обратната страна на лъжичка направете улей (около 1см дълбок) между ръба на формичката и сместа, която вече е вътре. Това ще позволи на суфлето да се надигне достатъчно, а не да залепне по ръба.

Печете 12-13 минути. Поръсете с пудра захар, добавете няколко пресни малини и сервивайте веднага.
